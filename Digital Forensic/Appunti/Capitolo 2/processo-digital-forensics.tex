\chapter{Processo Digital Forensics}
Un processo di Digital Forensics consiste in un investigazione strutturata di qualsiasi device che immagazzina o processa dati. 
Le prove possono essere raccolte in diversi posti come chat, mail, file di log, l'importante è gestirle in modo appropriato per dimostrare un caso. Le prove raccolte rispondono alle 5WH. Gli standard di un processo sono universali e possono essere applicati a qualsiasi tipo di investigazione digitale. Tuttavia, c'è sempre bisogno di un'interazione con la tradizionale investigazione fisica per portare a termine una corretta investigazione che sia ammissibile e presentabile in tribunale.


\section{Ricerca prove digitali}
Come spiegato nel capitolo precedente le prove digitali sono un qualsiasi dato digitale che contiene informazioni utili per supportare o confutare un'ipotesi e più nello specifico le prove devono essere rilevanti per poter essere ammissibili in tribunale o udienza.
Una prova può essere rilevante in due modi. Il primo per ciò che possiamo osservare o descrivere. Il secondo per quello che una prova ci dice riguardo un caso.